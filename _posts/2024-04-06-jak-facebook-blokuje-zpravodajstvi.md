---
title: Jak Facebook blokuje nezávislé zpravodajství
date: 2024-04-06 09:30:00 +0800
categories: [Sociální sítě]
tags: [facebook, nezávislé zpravodajství]
image:
  path: /img/kansas-reflector-ban.webp
---

Tento článek vyšel v anglickém originále „Facebook apologizes for blocking Kansas Reflector, then expands crackdown to other news sites" a napsal jej Sherman Smith pro [Kansas Reflector](https://kansasreflector.com/2024/04/05/facebook-apologizes-for-blocking-kansas-reflector-then-expands-crackdown-to-other-news-sites/) 5. dubna 2024. Publikuji jej ve zkrácené verzi s úpravami.

Ve čtvrtek Facebook zabránil ve sdílení názorového sloupku Dava Kendalla o [klimatických změnách na Středozápadě](https://kansasreflector.com/2024/04/04/when-facebook-fails-local-media-matters-even-more-for-our-planets-future/), který vyšel v Kansas Reflector. Článek kritizuje Facebook a chválí místní média jako efektivnější zdroje informací. 

Den poté, co se mluvčí Facebooku za blokaci omluvil, gigant sociálních sítí zablokoval další dvě zpravodajské stránky, které sloupek znovu publikovaly.

Meta odstranila příspěvky odkazující na [The Handbasket](https://www.thehandbasket.co/p/kansas-reflector-meta-facebook-column-censored), který napsala nezávislá novinářka Marisa Kabas a také příspěvky odkazující na médium [News From The States](https://www.newsfromthestates.com/article/facebook-has-blocked-kansas-reflector-heres-what-were-doing-and-how-you-can-help), které publikuje příběhy a sloupky přidružené pod States Newsroom.

Facebook obnovil příspěvky asi tři hodiny poté, co byly staženy.

Mluvčí Facebooku Andy Stone v pátečním telefonátu připsal odstranění „chybnému bezpečnostnímu problému, který se objevil“. Stejné zdůvodnění uvedl i v případě Kansas Reflector. Nechtěl upřesnit, jak k chybě došlo a dodal, že žádné další vysvětlení už neposkytne. Stone se omluvil v [příspěvku](https://x.com/andymstone/status/1776006461929238780) na síti X.

Uživatelům se zobrazovalo sdělení, že tyto odkazy představují hrozbu pro kybernetickou bezpečnost a to navzdory tomu, že je web bezpečný. Stone trval na tom, že problém souvisel s doménami a nikoli s obsahem.

„Byl to bezpečnostní problém související s doménou Kansas Reflector spolu s doménou News From The States a The Handbasket," dodal Stone. „Nejednalo se o tento konkrétní příběh. Bylo to na úrovni domény."

„Je znepokojivé, že se Meta otevřeně snaží cenzurovat tisk," řekla Marisa Kabas. „Je také udivující, že technické monstrum nezvládne ani trochu kritiky – zejména v souvislosti s tak důležitým problémem, jako je změna klimatu." 

Pokud vám záleží na zodpovědném a ověřeném zpravodajství, doporučujeme vám, abyste přímo navštěvovali webové stránky zpravodajských organizací, kterých si vážíte. Vyvarujte se prostředníka v podobě sociálních sítí. A pokud zdroje, které se vám líbí, prodávají předplatné, kupte si jej.
